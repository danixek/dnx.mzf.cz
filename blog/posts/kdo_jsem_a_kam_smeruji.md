---
title: "Kdo jsem a kam směřuji?"
subtitle: "Můj tech stack"
image: "moje_cesta_k_programovani.png"
date: 2025-08-22
tags: [O mně]
---

Nešťastná láska na první pohled na ZŠ mě inspirovala k tomu, abych se posunul dál. Ona šla studovat ČVUT v Praze, a já – tehdejší čtyřkař a demotivovaný žák z učiliště – jsem si dal za cíl dostat se na ČVUT FIT a naplnit svůj skrytý potenciál. Nepřijali mě kvůli matice, ale toto setkání s ní mi ukázalo, kým se vlastně mohu stát. Díky ní jsem pochopil, že vzdát se není řešení. Nelituji této životní lekce.

 # Kdo jsem, aneb kam chci směřovat | Tech stack
  Jsem juniorní backend vývojář se zaměřením na C# / .NET – když se řekne „programování“, vybaví se mi podmínky a logika aplikace. Ve volném čase rád tvořím moderní a přehledné aplikace (webové i WPF) s tmavým vzhledem, protože design pro mě není jen kosmetika, ale součást dobrého uživatelského zážitku - tedy rád vylepšuji to, co bych já rád sám používal, včetně moderního vzhledu. Frontend a JavaScript mě zajímají hlavně kvůli dynamickým funkcím – filtrování obsahu, třístavové checkboxy či jednoduché animace. Nepotřebuji složité efekty, ale rád si pohraju s tím, co udělá aplikaci svižnou a moderní. Mám rád Linux, terminál a self-hosting, zatímco databáze a DevOps řeším spíše v konkrétním kontextu, pokud mi projekt nebo firma přiroste k srdci. Líbili se mi i přednášky od Michala Špačka o kyberbezpečnosti - myšlenka umět XSS se mi líbí taky. Mým cílem je učit se a stavět řešení, ve kterých vidím hodnotu nejen já, ale i ostatní – to je pro mě základ filosofie open-source. Zajímá mě také účast na hackathonech a IT festivalech, kde se dají poznat nové technologie i lidé s podobným zápalem. Mám zkušenosti i s PHP, které používám u svých menších projektů. Jako koníček zkoumám AI generátory obrázků a videí nebo vývoj her. 
  
  (A ano, i já věřím, že „herní vývojář ztroskotaný na pustém ostrově“ se bez pomoci druhých neuživí. 😄)