---
title: "Proč firmy ztrácí, když lpí na „dokonalých“ juniorech"
subtitle: "přehlížení skutečné hodnoty juniora"
image: "proc_firmy_ztraci.jpg"
date: 2025-08-19
tags: [Psychologie & MBTI]
---

Mnohé firmy si představují „ideálního juniora“ – několik let praxe, perfektní portfolio a loajalitu k předchozím zaměstnavatelům. Tento ideál je ale vzácný, drahý a často kontraproduktivní. Náklady na jeho hledání prostřednictvím HR agentur převýší přínos, zatímco motivovaný junior bez praxe může být rychlejší, levnější a stejně efektivní volba.

# Roky praxe ≠ schopnosti
Dva junioři mohou mít podobné znalosti. Jeden má formálně 12 let praxe, druhý jen pár projektů. Přesto může právě ten druhý překvapit rychlostí učení, otevřeností novým technologiím a schopností spolupracovat. Skutečná hodnota nevychází z počtu odpracovaných let, ale z drive a adaptability.

Často se totiž setkáváme s tím, že požadavky v inzerátech neodpovídají realitě – například hledají juniora s 12 lety praxe. Autor nástroje FastAPI, Sebastián Ramírez, veřejně popsal situaci, kdy narazil na pracovní nabídku požadující více než 4 roky zkušeností s FastAPI – ale sám by se nemohl přihlásit, protože framework vytvořil jen 1,5 roku předtím. 🙂

Junioři tak často nevědí, zda se mohou o danou pozici hlásit, když jsou nároky nesmyslně vysoké, očekává se od nich motivace a učenlivost - prý hledají někoho zkušenějšího s praxí či dali přednost někomu jinému; paradox spočívá v tom, že těch motivovaných je jak šafránu. A nebo jsou odmítnuti, i když požadavky působí nízko.

Tento příklad ukazuje, že fixace na „počet let praxe“ může firmám bránit objevit skutečné talenty.

# Přehled o oboru nemusí vyžadovat roky praxe
I bez dlouhé praxe může mít kandidát pevný přehled o oboru a chápat principy, které dokáže uplatnit v praxi. Motivace a zvídavost umožňují rychle dorovnat technické mezery a přinášet výsledky na úrovni zkušenějších kolegů.

# Znát obor v souvislostech je důležitější
Známka předčasné seniority u juniora se pozná podle toho, že chápe obor v souvislostech – umí řešit problémy, i když nezná všechny detaily. Takový člověk se nebojí hledat odpovědi, využít dokumentaci či nástroje jako ChatGPT a učí se přímo během práce.

Fixace na „bezchybné znalosti před nástupem“ tedy nedává smysl – mnozí i zkušení kolegové řeší problémy za pochodu.

# Loajalita není vždy ctnost
Dlouhodobá věrnost jediné firmě se často přeceňuje. Ti, kdo prošli různými prostředími, přinášejí inspiraci a postupy, které mohou fungovat lépe. Přílišná fixace na „věrnost“ ochuzuje firmy o inovace a nové přístupy.

# Motivace a soft skills
Soft skills, proaktivita a ochota učit se mají často větší váhu než formální znalosti. Kandidát s letitou praxí může stagnovat, zatímco motivovaný junior rychle zapadne do týmu a dlouhodobě přináší hodnotu.

# Role HR a vedení
HR má možnost edukovat vedení – motivace a schopnost učit se jsou spolehlivější ukazatele než roky praxe či loajalita. Flexibilnější přístup k juniorům je investice, která se firmám vrací.

# Závěr
Firmy, které lpí na „dokonalém“ juniorovi, často zbytečně navyšují náklady a přicházejí o skutečné talenty. Hodnota juniora nespočívá v počtu let praxe, ale v jeho motivaci, zvídavosti a schopnosti chápat kontext. Právě to zajišťuje dlouhodobou udržitelnost, konkurenceschopnost a inovace.
