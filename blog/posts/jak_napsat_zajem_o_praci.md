---
title: "Jak napsat zájem o práci"
subtitle: "aneb lekce z mých chyb"
image: "jak_napsat_zajem_o_praci.jpg"
date: 2025-08-19
tags: [Nábor a hledání zaměstnání, Psychologie & MBTI]
---
# Jak napsat zájem o pracovní pozici – lekce z mých vlastních chyb

Když jsem hledal první práci mimo svůj kraj, učil jsem se nejen programovat, ale i komunikovat svůj zájem o pozici. A udělal jsem pár chyb, které stojí za sdílení.

💡 **Hlavní lekce:** nikdy nevíš, jestli se dostaneš k druhému kolu pohovoru.

U HR kola jsem se soustředil hlavně na sympatie k vedení firmy – vysoká škola, která mě zaujala. Myslel jsem si, že konkrétní motivace a technický stack počkají na druhé kolo. Jenže… k druhému kolu jsem se ani nedostal. A tím pádem mé „šetřené argumenty“ úplně ztratily smysl.

## Co bych udělal jinak:
- Od začátku jasně vysvětlit **proč chci do firmy jít** – nejen že je sympatická, ale konkrétně co chci dělat a kde růst.  
- Ukázat, že jsem **informovaný o tech stacku a projektech**.  
- Nebát se přiznat, **co potřebuji ještě naučit** a **kam se chci posunout**.

**Závěr:** junior, který posílá zájem o práci, by měl **vše důležité ukázat hned**. Nepočítej s tím, že se dostaneš dál – druhé kolo nemusí přijít.

Moje rada: chyby jsou v pořádku, hlavní je se z nich poučit a příště být konkrétní, připravený a upřímný.

---

# Příručka: Jak napsat zájem o pracovní pozici

K článku „Jak napsat zájem o pracovní pozici – lekce z mých vlastních chyb“ přikládám stručnou příručku, kterou můžete použít při psaní motivačního dopisu/emailu.

## Požadované dokumenty
1. **Životopis**  
   - Kromě obvyklých údajů uveďte konkrétní projekty, na kterých jste pracovali.  
   - U každého projektu krátce popište technologický stack a svoji roli.
2. **Stručný motivační dopis / email**  
   Pokuste se odpovědět na následující body:
   - **Co Vás na naší poptávce zaujalo?** (např. technologie, typ projektů, tým, kultura firmy)
   - **Na co byste se v nové práci nejvíc těšil/a?** (např. práce s konkrétním frameworkem, možnost učit se nové věci)
   - **Co byste se potřeboval/a naučit?** (ukazuje, že jste ochotní se učit a posouvat)
   - **Kam byste se chtěl za dva roky práce u nás rozvinout?** (plán osobního a profesního růstu, ambice)

## Tipy
- Buďte konkrétní – firmy ocení, když jasně vidí, proč se hodíte právě k nim, a že **neodejdete jinam - zmiňte konkrétní techstack.**  
- Nepočítejte s tím, že bude druhé kolo – všechny klíčové argumenty dejte do prvního kontaktu.  
- Zmiňte své projekty a zkušenosti, ale i to, **co se chcete naučit**.  
- V případě šablonovitého zamítnutí typu „upřednostnili jsme někoho jiného“ můžete zkusit zjistit důvod – někdy je to jen lokalita nebo zkušenosti, které lze rychle doplnit.  
- Využijte LinkedIn – sdílejte blogy, články a zkušenosti z pohovorů, náboráři při prohlížení CV často omrknou i váš profil.  
- Zařiďte si vlastní blog – ukážete nadšení a aktivitu mimo práci.

💡 **Pamatujte:** motivační dopis není jen formalita. Je to první prostor, kde můžete ukázat svou vášeň a drive.
